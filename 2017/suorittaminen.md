---
layout: default
title: Suorittaminen / OHSIHA 2017
---

Harjoitustyöstä voi kerätä yhteensä 18 pistettä. Tentistä on tarjolla toiset 18 pistettä. Harjoitustyön 12 ensimmäistä pistettä vaikuttavat suoraan arvosanaan ja seuraavat kuusi (6) korvaavat tarvittaessa huonosti menneen tenttitehtävän.  

Suorittaminen edellyttää yhteensä 15 pisteen keräämistä, joista vähintään 9 on saatava tentistä.

Pyri valitsemaan harjoitustyöpisteet siten, että et toista aikaisemmin oppimaasi vaan opettelet itsellesi uuden teknologian käyttöä tai uusien toiminnallisuuksien toteuttamista.

Avausluennolla esitetty ohjeistus pätee luentopäiväkirjalla suorittamiseen:

1. Tiivistä jokaisen luentoviikon keskeiset asiat 150 sanaan.
1. Kirjaa lisäksi ylös viisi oivallusta tai tärkeintä oppimaasi asiaa. 
1. Lisää vielä mahdollisuuksien mukaan yhdestä kolmeen kehityskohdetta luentoviikolle. 

Ilmoita Jukalle mikäli olet kiinnostunut luentopäiväkirjalla suorittamisesta (otsikoi sähköposti: #ohsiha Luentopäiväkirja).

Perusta luentopäiväkirjaa varten verkkoon dokumentti, jota päivität kevään mittaan luentojen edetessä. Myös Google Docs -dokumentin käyttäminen on mahdollista - jaa dokumentti Jukalle (jukka.huhtamaki@gmail.com). 

Luentopäiväkirjat arvioidaan seuraavien kriteerien perusteella:

* Soveltava vastaan luettelomainen: Kiitettävässä luentopäiväkirjassa opiskelija jalostaa luennolla esitettyjä ajatuksia edelleen ja muodostaa viikon teemasta eheän kokonaisuuden. Välttävässä luentopäiväkirjassa opiskelija esittää samat asiat samassa muodossa kuin luennolla.
* Pohdiskelu ja reflektointi: Kiitettävässä luentopäiväkirjassa opiskelija peilaa viikon teemoja omaan osaamiseen ja pohtii teemoja myös harjoitustyön näkökulmasta. Välttävässä luentopäiväkirjassa asiat on esitetty annettuina ja irrallisina toteamuksina.
* Laajentaminen ja yleistäminen: Uusien näkökulmien avaaminen on kiitettävää toimintaa ja annetussa pysyminen välttävää.